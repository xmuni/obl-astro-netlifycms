---
url: piante-commestibili-2023
title: Piante commestibili terzo opuscolo
publishDate: 29 Jan 2023
---
**COMUNE DI VENEZIA**

**ORTO BOTANICO LOCATELLI**

*Un orto botanico di quartiere al servizio dei cittadini e delle scuole 
Gruppo Ricerca Culturale Locatelli*

![w:2400 left contain](sez-piante-comm.jpg)

# PIANTE ALIMENTARI SPONTANEE E SALUTE

Terzo opuscolo - Gennaio 2023

*Gruppo Ricerca Culturale Locatelli - VENEZIA Mestre*


---



![bg left contain](achillea-ok.jpg)

# Elenco delle piante trattate

* **ACHILLEA** - Achillea millefolium L.
* **ERBA CIPOLLINA** - Allium schoenoprasum L.
* **POLMONARIA** – Pulmonaria officinalis var. angustifolia L.
* **PRIMULA** – Primula vulgaris Huds.
* **ROVO** – Rubus ulmifolius Schott
* **RUCOLA SELVATICA** - Diplotaxis tenuifolia L. 
* **SALVIA PRATENSE** – Salvia pratensis L.
* **SAMBUCO** – Sambucus nigra L.
* **VITALBA** – Clematis vitalba L.

---

## PREMESSA

*Progetto Orti selvatici - Principali specie commestibili*

Oltre alle 20 specie trattate nei precedenti due opuscoli e già inseriti nel sito web dell’Orto botanico Locatelli (www.ortobotanicolocatelli.it), con questo terzo documento vengono illustrate altre nove specie di erbe molto conosciute da chi frequenta spesso prati di pianura e di collina e ha avuto la fortuna di imparare fin da giovane le buone erbe salutari che la Natura produce.

Questo opuscolo rientra in un progetto più generale denominato “Orti selvatici” caratterizzato dall'obiettivo di una ricerca culturale che avvicini la nostra alimentazione con l'ambiente che ci circonda e dalla coltivazione di specie spontanee, per comprendere meglio il valore della flora erbacea spontanea commestibile e dei cicli della natura. Nell’orto botanico è stata realizzata una sezione specifica di complessive 28 piante.

Possiamo coltivare l’orto con piante orticoli tradizionali ma possiamo dedicare un po’ di terreno e coltivare, anche in vaso, le 29 piante spontanee descritte nei tre opuscoli.

In una prospettiva di una futura diversa crescita economica e sociale è importante promuovere in tutti noi una maggiore conoscenza del giusto valore dell'ambiente che ci circonda e l'attivazione di un rapporto più diretto con le forme vegetali esistenti.
Attraverso la raccolta di piante spontanee e la coltivazione di un orto (anche in vaso sul proprio terrazzo) con inserimento di alcune di queste specie spontanee, possiamo diventare maggiormente consapevoli di come gli animali dipendono dai vegetali e che noi stessi facciamo parte della complessa rete della vita naturale.

Dobbiamo abbandonare il nostro egocentrismo ambientale e capire che siamo invece una delle tante componenti l’ecosistema e dobbiamo agire in sintonia con tutte le altre specie, sia animali che vegetali.

È quindi necessario inserirci correttamente nei diversi ecosistemi (mare, pianura, collina, montagna, ecc.) sviluppando tecniche che ottengano le peculiari e giuste potenzialità produttive sostenibili nel lungo periodo dai singoli ecosistemi e dai loro micro ecosistemi interni. E come opera la natura anche noi dobbiamo produrre senza creare rifiuti non utilizzabili (economia circolare).

**MM – Orto Botanico Locatelli**

link al primo opuscolo:
https://www.ortobotanicolocatelli.it/piante-alimentari-spontanee.pdf

link al secondo opuscolo:
https://www.ortobotanicolocatelli.it/2021-02-piante-alimentari-spontanee.pdf

---

### ACHILLEA

Specie: ACHILLEA MILLEFOLIUM L. (il nome del genere si fa derivare da quello dell'eroe greco Achille curato dal centauro Chirone con questa pianta. Millefolium per le innumerevoli lacinie delle foglie).
Nomi italiani: ACHILLEA, MILLEFOGLIO

Famiglia: COMPOSITAE (le specie di questa famiglia possiedono capolini composti da molti piccoli fiori centrali e ligulati che appaiono un unico fiore).
       
USO ALIMENTARE:
Parti usate: Foglie giovani e fiori.
Ricette: Foglie in insalate, minestre e frittate e tritate in formaggi freschi. 
Fiori per Tè e tisane.

PROPRIETA’ MEDICINALI:
Pianta aromatica ricca di olio essenziale e sostanze amare. Raccolto poco prima della piena fioritura le parti fiorite per bevande con funzioni antiemorroidali mentre le parti aeree fresche sono spesso usate come cicatrizzante. Per liquori, vermouth e vini aromatici con proprietà toniche e digestive.

LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?f=95&t=50297

![w:200](achillea.jpg)

---

### ERBA CIPOLLINA

Specie: ALLIUM SCHOENOPRASUM L.
Nomi italiani: ERBA CIPOLLINA

Famiglia: LILIACEAE (le specie di questa famiglia possiedono fusti sotterranei con funzione di riserva (bulbi o rizomi)
             
USO ALIMENTARE:
L’erba cipollina è una specie perenne che forma cespi alti 20-40 cm
Più digeribile e con aroma più delicato rispetto le più comuni cipolle
Consigliata per chi ha difficoltà a utilizzare e digerire la normale cipolla. Le foglie devono essere recise alla base e meglio se consumate fresche. 
Le foglie, con un sapore e un odore delicati che ricordano la cipolla, sono indicate per dare sapore ad insalate, frittate, piatti di pesce e formaggi morbidi. Per l’eventuale conservazione, si consiglia di congelarle in piccoli sacchetti chiusi, dopo averle tagliate ad anelli.
Anche i fiori sono commestibili e hanno un delicato sapore di cipolla; possono essere utilizzati per decorare insalate.

PROPRIETA’ MEDICINALI:
Stimolanti, digestive, depurative, antisettiche. Raccolto prima della piena fioritura, decotto di pianta intera come depurativo; diuretica e leggermente lassativa.

LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?t=94

![w:300](erba-cipollina.jpg)

---

### POLMONARIA

Specie: Pulmonaria officinalis var. angustifolia L. (da púlmo, pulmónis polmone: pianta che veniva usata per la cura delle malattie polmonari)
Nomi italiani: Polmonaria

Famiglia: BORAGINACEAE (comprendente piante perenni con rizoma strisciante e fusto semplice).
       
USO ALIMENTARE:
Come la Borragine, e ne ricorda anche il gusto. Si usano le foglie. Sono molto gradevoli per contorni e ripieni, mentre i fiori, con il loro aspetto delicato sono perfetti per guarnire qualsiasi piatto. 

PROPRIETA’ MEDICINALI:
utilizzata per il trattamento delle malattie polmonarie, bronchiti e tosse, ha un’azione espettorante, emolliente e sudorifera. infuso di foglie e cime. La pianta è anche ricca di vitamine A e C

LINK DETTAGLI BOTANICI E FOTOGRAFICI

https://www.actaplantarum.org/galleria_flora/galleria1.php?view=1&id=1472
https://www.actaplantarum.org/flora/flora_info.php?id=6255

![bg left contain](polmonaria-ricetta.jpg)

https://vividisanapianta.it/pianta/polmonaria/

---

### PRIMULA

Specie: Primula vulgaris Huds. (dal latino”primus” = primo, a indicare la precoce fioritura e una pianta molto comune)
Nomi italiani: Primula
       
Famiglia: PRIMULACEAE (comprendente piante perenni con rizoma strisciante e fusto semplice).
       USO ALIMENTARE
In cucina, le foglie più giovani possono essere consumate in insalata, ottime anche lessate e nei minestroni. I fiori possono essere utilizzati per preparare un ottimo the, ad azione lievemente calmante, per preparare variopinte insalate, canditi come dolci e per farcire torte salate.

PROPRIETA’ MEDICINALI:
Erba espettorante, antiinfiammatoria, ad azione analagesica e antispastica.
Nel passato venivano usate le foglie come decotto per combattere i reumatismi.

LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?f=95&t=2407

![](primula-ricetta.jpg)

https://www.traveleat.it/2021/03/15/leggi-notizia/argomenti/ricette/articolo/i-fiori-nel-piatto-le-frittelle-di-primele-della-chef-rosa-dagostino.html

---

### ROVO

Specie:  Rubus ulmifolius Schott (forma delle foglie che ricordano quelle dell'Olmo)
Nomi italiani: Rovo

Famiglia: ROSACEAE (di grande interesse economico, comprende la maggior parte dei frutti  e fiori coltivati. Piante cosmopolite e con oltre 5.000 specie)

USO ALIMENTARE:
I germogli di rovo si possono usare nella preparazione di risotti ed altri primi piatti. Oppure lessati e gustati come contorno o per il ripieno di torte e strudel salati. Ottima la frittata di germogli di rovo. Dalle more, oltre ad una ottima confettura, si può ottenere un saporito succo, da bere come bevanda rinfrescante oppure da utilizzare per la preparazione di cocktail, sia alcolici che analcolici. 

PROPRIETA’ MEDICINALI:
Hanno proprietà antiossidante, antinfiammatoria, antimicrobica, antitumorale e
astringente. Si può fare una tisana di foglie e frutto con proprietà astringenti e utile per fare gargarismi contro le infezioni della bocca e del cavo orale.


LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?t=68578

![](rovo-ricetta.jpg)

https://www.melarossa.it/nutrizione/alimenti/more/

---

### RUCOLA SELVATICA

Specie: Diplotaxis tenuifolia L. (dal greco "diplòos" = “doppio” e "tàxis" = “ordinamento”: per la disposizione dei semi in doppia serie nella siliqua; tenuifolia: da "tenuis" =”esile, sottile” e "folium" = “foglia”: con foglie sottili).
Nomi italiani: Rucola o Ruchetta selvatica

Famiglia: BRASSICACEAE (o CRUCIFAREAE per l’aspetto del fiore, che è tipicamente composto da 4 petali e ricorda perciò una croce. Una particolarità del fiore delle Brassicaceae è la presenza di 6 stami, di cui 4 a croce come i petali e 2 esterni più corti).

USO ALIMENTARE:
Le foglie, meglio se giovani e tenere, si possono usare per aromatizzare sughi, carni, insalate, ecc. Si usano anche i fiori  I suoi fiori e hanno un sapore pepato più accentuato delle foglie comunemente utilizzate.

PROPRIETA’ MEDICINALI:
Le foglie della pianta, contenenti sali minerali, oli essenziali, vitamina C, si impiegano per infusi con proprietà diuretiche, astringenti, espettoranti, stimolanti.
La rucola vanta un effetto depurativo, un'azione antibatterica e un potere antiossidante, è in grado di protegge l'intestino, stimolare il processo di digestione ma anche le funzioni epatiche.

LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?f=95&t=62942

![](rucola-ricetta.jpg)

https://www.cookist.it/ricette-con-la-rucola/

---

### SALVIA PRATENSE

Specie:  Salvia pratensis L. (dal latino “sàlvus” = salvo, con riferimento alle proprietà medicinali di queste piante e zone prative il suo habitat)
Nomi italiani: Salvia pratense, Salvia comune

Famiglia: LAMIACEAE (o Labiatae per la presenza nel fiore di un calice bilabiato. Famiglia ricca di specie aromatiche)

USO ALIMENTARE:
Le foglie, fresche o essiccate, vengono spesso tritate per usarle nei soffritti o nelle minestre di verdura, oppure per aromatizzare carni e legumi. Le foglie fresche sono invece prelibate quando vengono fritte in pastella con farina e birra. I fiori sono ottimi nelle insalate e nelle frittate.

PROPRIETA’ MEDICINALI:
La Salvia selvatica ha proprietà simili alla Salvia officinalis, ma più blande.
Stimola le funzioni dell’intestino e della cistifellea; sull’apparato respiratorio ha un effetto balsamico (riduce le infiammazioni) ed espettorante ed è utile anche per l’asma.
Per uso esterno è antisettica soprattutto per il cavo orale ed astringente. Pulizia ed effetto sbiancante con le foglie strofinate sui denti.

LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?f=95&t=3136

![](salvia-fiori.jpg)

https://phytoalimurgia.it/strisciole-ai-fiori-selvatici/

https://www.altavaltrebbia.net/2021/01/31/foglie-di-salvia-pratense-fritte/

---

### SAMBUCO

Specie:  Sambucus  nigra L. (dal greco” Sambike”, strumento musicale che si fabbricava coi rami del sambuco svuotati del midollo. Nigra per i frutti neri a completa maturazione)
Nomi italiani: Sambuco nero

Famiglia: VIBURNACEAE (o Adoxaceae, piccola famiglia di piante comprendente attualmente 3 generi, Viburnum, Sambucus, Adoxa e circa 200 specie.  )

USO ALIMENTARE:
I frutti ben maturi, possono essere mangiati, ma in genere vengono usati per la confezione di marmellate e sciroppi.
I fiori freschi, fritti in pastella e poi passati nello zucchero, sono un ottimo dolce, ottimi anche nelle insalate, nelle frittate e nelle macedonie. Ottimo anche lo sciroppo di sambuco. Se seccati possono essere usati per aromatizzare bevande alcoliche, amari e il vino bianco. 

PROPRIETA’ MEDICINALI:
I frutti maturi sono depurativi e lassativi, contengono vitamina A e C; il succo è da sempre impiegato nella cura delle nevralgie e dei crampi allo stomaco. 
Per uso interno i fiori secchi possono esser usati per combattere la bronchite, la febbre, la costipazione.

LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?f=95&t=11933

![w:350](sambuco-ricetta.jpg)

https://www.lacucinaitaliana.it/news/cucina/fiori-di-sambuco-tutte-le-ricette/

---

### VITALBA

Specie: Clematis vitalba L. (da parola grecao, "pezzo di legno flessibile, pianta sarmentosa," ad indicare il portamento della pianta, mentre vitalba da parola latina, “vite bianca")
Nomi italiani: Vitalba

Famiglia: RANUNCOLACEAE (piante dai fiori solitamente vistosi e comprende oltre 2000 specie ripartite in 52 generi. Le piante di alcuni generi sono tossiche.

USO ALIMENTARE:
Per uso alimentare si è tramandata fino ad oggi l'abitudine di utilizzare in cucina i giovani germogli, cotti, con olio, sale e limone oppure per fare frittate o zuppe. Sono simili ai “bruscandoli” le infiorescenze del luppolo. Usare esclusivamente quelli molto giovani, (le sostanze tossiche sono presenti in minima quantità).

PROPRIETA’ MEDICINALI:
L'impiego terapeutico della pianta è attualmente desueto, poiché i suoi costituenti principali: saponine ed alcaloidi, risultano caustici ed irritanti. Alcuni mendicanti usavano le foglie per procurarsi ulcerazioni ed impietosire maggiormente i passanti, onde il nome popolare di "erba dei cenciosi".  La Clematis vitalba è uno dei fiori di Bach, per alleviare i disturbi emotivi.

LINK DETTAGLI BOTANICI E FOTOGRAFICI

https://www.actaplantarum.org/forum/viewtopic.php?f=95&t=4802

![w:300](vitalba-ricetta.jpg)


https://blog.giallozafferano.it/palettaegrembiule/la-frittata-di-vitalba/
